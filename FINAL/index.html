<html>
 <head>
  <meta charset="UTF-8"> 
 </head>
 <body>
  <h4>Audars Kārlis Klints</h4>

  <h5>0. laboratorijas darbs - shell:  Statistika</h5>
   <pre>
   Uzdevumi:
   minimālā vērtība
   maksimālā vērtība
   vidējā vērtība
   sakārtošana
   mediāna
   moda(s)
   </pre>
   <h6>Uzdevuma apraksts (ko es no tā sarotu):</h6>
    <pre>Uzdevuma galvenais mērķis ir no lietotāja ievadītās skaitļu virknes noteikt tādus statistikas elementus, kā
skaitļu virknes vismazākā, vislielākā, vidējā vērtība, mediāna un moda.
Kods darbojas šādi:
 1. Lietotājam tiek lūgts ievadīt skaitļu virkni, starp katru skaitli ievadot vienu atstarpi. Pēc 'Enter' pogas
    nospiešanas skaitļu virkne tiek nolasīta kā masīvs (Masīvs (array) ir vairāku mainīgo kopums.) un ierakstīta atmiņā. Tālāk
    tiek noteikts virknes elementu skaits N (manā kodā tas tiek arī attēlots).
 2. Tiek pielietots cikla operators 'while' un ar 'karodziņa metodi' tiek atrasta vislielākā vērtība dotajā
    skaitļu virknē. Atrastā vērtība tiek attēlota. (Kodā komentāros aiz katras rindiņas aprakstīju,
    kā strādā cikls.)
 3. Tiek pielietots cikla operators 'while' un ar 'karodziņa metodi' tiek atrasta vismazākā vērtība dotajā
    skaitļu virknē. Atrastā vērtība tiek attēlota.
 4. Ar cikla palīdzību ievadītā skaitļu virkne tiek sakārtota augošā secībā. Manā kodā sakārtotā skaitļu
    virkne arī tiek attēlota. (Kodā komentāros aiz katras rindiņas paskaidroju, kā darbojas cikls
    ievadītās skaitļu virknes sakārtošanai augošā secībā.)
 5. Sakārtotās virknes elementu skaits tiek izdalīts ar 2. Ja šī dalījuma atlikums ir 1, tad ievadītās
    skaitļu virknes elementu skaits ir nepāra un tiek attēlots mainīgā masīva elements, kura kārtas numurs
    ir N/2. (Jāievēro tas, ka pirmā elementa kārtas numurs ir 0 nevis 1.)
    Ja šī dalījuma atlikums ir 0, tad ievadītās skaitļu virknes elementu skaits ir pāra un tiek attēlots
    elements, kura vērtība ir vienāda ar masīva divu vidējo mainīgo summas dalījumu ar 2 (šo divu mainīgo
    vidējo aritmētisko vērtību).</pre>
   <h6>Attēls(i) ar rezultātiem</h6>
    <a href="https://github.com/AudarsKarlis/DMI/blob/master/statistika.sh">
    <img src="https://raw.githubusercontent.com/AudarsKarlis/DMI/master/0.LDatteels.png">
    </a>
    <pre>Nospiežot uz attēla var pāriet uz uzdevuma kodu github'ā (klases darbs)</pre>


  <br><br><h5>1. laboratorijas darbs - shell: Mainīgie, operācijas, operatori</h5>
   <pre>
   Uzdevumi:
   tabula ar atlikumiem no dalījuma
   </pre>
   <h6>Uzdevuma apraksts (ko es no tā sarotu):</h6>
    <pre>Uzdevuma galvenais mērķis ir izveidot tabulu, kurā tiek attēloti kādu divu skaitļu 
dalījuma atlikumi. Kods darbojas šādi:
 1. Lietotājs tiek uzaicināts ievadīt kādu mainīgo argumentu. Šī mainīgā vērtība tiek
    nolasītā un ierakstīta datora atmiņā, lai tālāk ar šo vērtību tiktu veikti aprēķini.
 2. Kodā tiek sagatavota tabulas 'cepurīte' - rinda, kurā tiek norādīts, kas tiek
    attēlots konkrētajā tabulas kolonnā.
 3. Ar cikla palīdzību tiek attēlota šāda informācija:
    * 10 mainīgie augošā secībā, sākot no ievadītā mainīgā (katrs par vienu lielāks
      nekā iepriekšējais),
    * atlikums no mainīgā dalījuma ar 1,
    * atlikums no mainīgā dalījuma ar 2,
    * atlikums no mainīgā dalījuma ar 3,
    * atlikums no mainīgā dalījuma ar 4,
    * atlikums no mainīgā dalījuma ar 5,
    * atlikums no mainīgā dalījuma ar 10.
    Cikla darbības principu es aprakstīju koda komentāros katras cikla rindiņas beigās.</pre>
   <h6>Attēls(i) ar rezultātiem</h6>
    <a href="https://github.com/AudarsKarlis/DMI/blob/master/atlikums.sh">
    <img src="https://github.com/AudarsKarlis/DMI/blob/master/1.LDattels_labots1.png?raw=true">
    </a>
    <pre>Nospiežot uz attēla var pāriet uz uzdevuma kodu github'ā (klases darbs)</pre>


  <br><br><h5>2. laboratorijas darbs - Python: Funkcija</h5>
   <pre>
   Uzdevumi:
   funkcijas aprēķins, izmantojot izvirzījumu Teilora rindā
   funkcijas noteikšanas apgabala attēlošana
   funkcijas izteiksmes zīmēšana, izmantojot ASCII simbolus
   rekurences reizinātāja zīmēšana, izmantojot ASCII simbolus
   pirmā saskaitāma vērtības attēlošana
   priekšpēdējā saskaitāma vērtības attēlošana
   pēdējā saskaitāma vērtības attēlošana
   funkcijas vērtības attēlošana
   summas vērtības attēlošana
   </pre>
   <h6>Uzdevuma apraksts (ko es no tā sarotu):</h6>
    <pre>Uzdevuma galvenais mērķis ir pierādīt, ka jebkuras funkcijas vērtību jebkuram funkcijai
eksistējošam argumentam ir iespējams pareizi aprēķināt, izmantojot tās izvirzījumu Teilora rindā.
Kods darbojas šādi:
 1. Lietotājam tiek paskaidrots, ka jebkuru funkciju ir iespējams pareizi aprēķināt, izmantojot
    Teilora rindas summas formulu. Grafiski tiek uzzīmēta funkcijas y=arcsin(x) summas formula un
    rekurences reizinātājs. Tad lietotājs tiek uzaicināts ievadīt argumentu x. (Svarīgi, ka
    argumentam x jābūt robežās no 0 līdz 1, jo neeksistē tāda sin vērtība, kura būtu
    lielāka par 1.)
 2. Tiek aprēķināta un attēlota funkcijas y = arcsin(x) vērtība. Tas tiek panākts divejādi:
    2.1. Funkcijas vērtība tiek aprēķināta, izmantojot standarta arcsin aprēķināšanas formulu, kas
        iepriekš tika importēta no math bibliotēkas.
    2.2. Funkcijas vērtība tiek aprēķināta, izmantojot koda sākumā lietotājam attēloto
        summas formulu.
 3. Ja 2.1. un 2.2. punktā iegūtie rezultāti sakrīt, tad tas nozīmē, ka summas formula ir
    pareizi izveidota un korekti pierakstīta python valodā.</pre>
   <h6>Attēls(i) ar rezultātiem</h6>
    <a href="https://github.com/AudarsKarlis/DMI/blob/master/PYTHON/sin_caur_summu.py">
    <img src="file:///home/user/DMI/PYTHON/sincaurcummu.png">
    </a>
    <pre>Nospiežot uz attēla var pāriet uz uzdevuma kodu github'ā (klases darbs)</pre>
    <a href="https://github.com/AudarsKarlis/DMI/blob/master/PYTHON/asin.py">
    <img src="https://github.com/AudarsKarlis/DMI/blob/master/PYTHON/2.LDatteels.png?raw=true">
    </a>
    <pre>Nospiežot uz attēla var pāriet uz uzdevuma kodu github'ā (individuāls uzdevums)</pre>


  <br><br><h5>3. laboratorijas darbs - Python: Zimēšana, dihotomijas metode</h5>
   <pre>
   Uzdevumi:
   funkcijas grafika zīmēšana
   saknes noteikšana ar dihotomijas metodi
   funkcijas vērtības atrašanas vietas noteikšana ar dihotomijas metodi
   </pre>
   <h6>Uzdevuma apraksts (ko es no tā saprotu):</h6>
    <pre>Sīkāk paskaidrošu, ko es saprotu katrā no apakšpunktiem:
 1. Ar funkcijas grafika zīmēšanas skripta palīdzību (mana_ziimeeshana.py) tiek aprēķinātas nepieciešamās funkcijas
    vērtības. Skripta sākumā tiek piesaukta bibliotēka ar nosaukumu 'matplotlib.pyplot', kura realizē funkcijas grafika
    vizuālo izveidošanu (uzzīmēšanu koordinātu sistēmā). Skripta izpildes rezultātā tiek attēloti divi grafiki - x, y grafiks,
    kas tiek rēķināts ar iepriekš izveidoto summas formulu un x, yy grafiks, kas tiek rēķināts ar standarta iebūvēto
    arcsin(x) funkciju. Ja šie grafiki pārklājas, tas norāda uz to, ka es savu summas formulu esmu pareizi izpratis, izveidojis
    un pierakstījis atbilstoši python valodas normām (manā piemērā katrs grafiks ir savā krāsā - sarkans un zaļš).
 2. Funkcijas saknes noteikšana ar Dihotomija metodi balstās uz parādības, ka intervāla, kas atrodas pa kreisi no funkcijas
    krustpunkta ar x asi, zīme ir negatīva un intervāla, kas atrodas pa labi no funkcijas krustpunkta ar x asi, zīme ir
    pozitīva. Meklējot funkcijas sakni ar Dihotomijas metodi, apskatāmais intervāls nepārtraukti tiek samazināts, ar
    nosacījumu, ka funkcijas vērtības abos apskatāmā intervāla galapunktos ir atšķirīgas (+ un - vai - un +).
    Nosakot sakni ar Dihotomijas metodi, izpildāmajā skriptā var novērot sekojošo:
     * 1. punktā, saknes meklēšanu uzsākot, argumenta vērtības intervāla galapunktos ir a=-0.95000 un b=0.95000. Tad tiek
       izrēķināta funkcijas vērtība šī inervāla viduspunktā (viduspunkts ir 0.00000). Tā kā funkcijas vērtība intervāla viduspunktā
       ir pozitīva (f(0.00000)=0.00000 un šo vērtību iekārta uzskata par pozitīvu, jo pirms funkcijas vērtības nav - zīmes),
       tad b vērtība (intervāla labā robeža) tiek mainīta no 0.95000 uz 0.00000 (šādi uz pusi tiek samazināts saknes
       meklēšanas intervāls).
     * 2. punkta sākumā argumenta vērtības intervāla galapunktos ir a=-0.95000 un b= 0.00000. Tad tiek izrēķināta funkcijas
       vērtība šī intervāla viduspunktā (viduspunkts ir -0.47500). Tā kā funkcijas vērtība intervāla viduspunktā ir negatīva
       (f(-0.47500)=-0.49496, šo vērtību iekārta uzskata par negatīvu, jo pirms funkcijas vērtības ir - zīme), tad a vērtība
       (intervāla kreisā robeža) tiek mainīta no -0.95000 uz -0.47500 (šādi vēl uz pusi tiek samazināts saknes meklēšanas
       intervāls).
     * Šādā veidā pakāpeniski tiek samazināts saknes meklēšanas intervāls un aprēķinātā funkcijas vērtība bezgalīgi tuvojas
       reālās saknes vērtībai. Svarīgi ir pieminēt to, ka precīza funkcijas saknes noteikšana ar šo metodi nav iespējama. Saknes
       vērtību var aprēķināt bezgalīgi tuvu reālajai, bet tā nekad nebūs reālā saknes vērtība.
 3. Manai funkcijai apskatāmajā intervālā neeksistē max vai min vērtība, tādēļ vienīgā vērtība, kuru šai funkcijai var noteikt,
    ir funkcijas sakne, kas arī tika noteikta ar dihotomijas metodi iepriekšējā punktā. </pre>
   <h6>Attēls(i) ar rezultātiem</h6>
    <a href="https://github.com/AudarsKarlis/DMI/blob/master/PYTHON/ziimeeshana.py">
    <img src="file:///home/user/DMI/PYTHON/ziimeeshana.png">
    <a href="https://github.com/AudarsKarlis/DMI/blob/master/PYTHON/dichotomy.py">
    <img src="file:///home/user/DMI/PYTHON/saknes_noteik%C5%A1ana_klas.png">
    </a>
    <pre>Nospiežot uz attēla var pāriet uz uzdevuma kodu github'ā (klases darbs)</pre>
    <a href="https://github.com/AudarsKarlis/DMI/blob/master/PYTHON/mana_ziimeeshana.py">
    <img src="file:///home/user/DMI/PYTHON/mana_ziimeeshana.png">
    <a href="https://github.com/AudarsKarlis/DMI/blob/master/PYTHON/mana_dichotomy.py">
    <img src="file:///home/user/DMI/PYTHON/saknes_noteik%C5%A1ana.png">
    </a>
    <pre>Nospiežot uz attēla var pāriet uz uzdevuma kodu github'ā (individuāls uzdevums)</pre>


  <br><br><h5>4. laboratorijas darbs - Python: Skaitliskā diferencēšana</h5>
   <pre>
   Uzdevumi:
   funkcijas grafika zīmēšana
   funkcijas pirmās kārtas atvasinājuma skaitliskā noteikšana un zīmēšana
   funkcijas otrās kārtas atvasinājuma skaitliskā noteikšana un zīmēšana
   </pre>
   <h6>Uzdevuma apraksts (ko es no tā sarotu):</h6>
    <pre>Sīkāk pastāstīšu, ko es saprotu no tā, kā darbojas skripts:
 1. Kodā tiek piesauktas numpy un matplotlib.pyplot bibliotēkas un pārdēvētas attiecīgi par 'np' un 'plt', lai, tās
    izmantojot, varētu veikt kodā paredzētās darbības.
 2. Tiek definēts mans_asinuss(x) (mans_asinuss(x) ir jau iepriekšējos kodos izmantotā summas formula funkcijas arcsin(x)
    aprēķināšanai).
 3. Tiek definēta kreisā (a=-0.95) un labā (b=0.95) x vērtības robeža. Ar komandu np.arange tiek ģenerētas x vērtības ar
    soli starp šīm vērtībām 0.05. Katrai x vērtībai tiek izrēķināta atbilstoša y vērtība, izmantojot
    mans_asinuss(x) funkciju un tiek uzzīmēts funkcijas grafiks. Funkcijas grafiks tiek attēlots kā punkti, kas viens otram
    atrodas ļoti tuvu, tādēļ cilvēkam liekas, ka grafiks ir līnija, jo šie punkti šķietami saplūst viens ar otru.
 4. Lai attēlotu funkcijas pirmās kārtas atvasinājumu, tiek aprēķināts y pieaugums un x pieaugums. Funkcijas pirmās kārtas
    atvasinājums tiek aprēķināts, dalot y pieaugumu ar x pieaugumu (y_prim.append(delta_y/delta_x) nozīmē papildināt
    iepriekš definēto masīvu ar nosaukumu y_prim ar vērtībām, kas rodas no izteiksmes '(delta_y/delta_x').
 5. Funkcijas otrās kārtas atvasinājumu (y_primprim) iegūst, funkcijas pirmās kārtas atvasinājuma formulā y vietā
    ievietojot y_prim. Svarīgi, ka y_primprim masīva garums būs vienāds ar n-2 (Ar n tiek apzīmēts masīva, kurš
    satur x vērtības, elementu skaits.).
 6. Funkciju grafikiem tiek pievienotas leģendas (paskaidrojumi), lai lietotājam atvieglotu orientēšanos grafikā.</pre>
   <h6>Attēls(i) ar rezultātiem</h6>
    <a href="https://github.com/AudarsKarlis/DMI/blob/master/PYTHON/derivative.py">
    <img src="file:///home/user/DMI/PYTHON/fig1.png">
    </a>
    <pre>Nospiežot uz attēla var pāriet uz uzdevuma kodu github'ā (klases darbs)</pre>
    <a href="https://github.com/AudarsKarlis/DMI/blob/master/PYTHON/mana_derivative.py">
    <img src="file:///home/user/DMI/PYTHON/2_kartas_atvasin.png">
    </a>
    <pre>Nospiežot uz attēla var pāriet uz uzdevuma kodu github'ā (individuāls uzdevums)</pre>


  <br><br><h5>5. laboratorijas darbs - Python: Gadījuma skaitļi, skaitliskā integrēšana</h5>
   <pre>
   Uzdevumi:
   gadījuma skaitļu ģenerēšana
   Montekarlo metodes pielietojuma noteikšana
   </pre>
   <h6>Uzdevuma apraksts (ko es no tā sarotu):</h6>
    <pre>Uzdevuma galvenais mērķis ir ... izmantojot ... piemēram ...</pre>
   <h6>Attēls(i) ar rezultātiem</h6>
    <a href="https://github.com/AudarsKarlis/DMI/blob/master/PYTHON/quiz.py">
    <img src="file:///home/user/DMI/PYTHON/quiz.png">
    </a>
    <pre>Nospiežot uz attēla var pāriet uz uzdevuma kodu github'ā (klases darbs)</pre>
    <a href="...">
    <img src="...">
    </a>
    <pre>Nospiežot uz attēla var pāriet uz uzdevuma kodu github'ā (individuāls uzdevums)</pre>


  <br><br><h5>6. laboratorijas darbs - Python: Kodēšana</h5>
   <pre>
   Uzdevumi:
   ziņojuma dekodēšana
   </pre>
   <h6>Uzdevuma apraksts (ko es no tā sarotu):</h6>
    <pre>Uzdevuma mērķis ir izveidot programmu, ar kuras palīdzību būtu iespējams atšifrēt kodētu ziņojumu. Failā data.bin atrodas
datu virkne, kurā atrodas iešifrētais ziņojums. Failā meta.bin atrodas informācija par to, kā pareizi ir jānolasa fails data.bin,
lai varētu atšifrēt doto ziņojumu. Faila meta.bin nepāru baiti norāda, cik liela, rēķināta baitos, ir nobīde failā data.bin no
pašreizējās novērotāja atrašanās vietas līdz nākamajam nolasāmajam baitam. Nolasāmais baits satur kodētu simbolu. Lai iegūtu
kodētā ziņojuma vienu simbolu, ar šo un faila meta.bin maskas baita vērtību ir jāveic XOR operācija.</pre>
   <h6>Attēls(i) ar rezultātiem</h6>
    <a href="...">
    <img src="...">
    </a>
    <pre>Nospiežot uz attēla var pāriet uz uzdevuma kodu github'ā (klases darbs)</pre>


  <br><br><br>
  <h5>Nodarbību vēsture</h5>
   <ol>
    <li><a href="...">mācību nedēļa (04.09 - 08.09)</a></li>
    <li><a href="https://github.com/AudarsKarlis/DMI/commit/25e14bdaa78f47b3eae9d4d7d335012bf2dd012f">mācību nedēļa (11.09 - 15.09)</a></li>
    <li><a href="https://github.com/AudarsKarlis/DMI/commit/d5b72ea18cde04dd00a05ce970fea1abcbe2c85a">mācību nedēļa (18.09 - 22.09)</a></li>
    <li><a href="https://github.com/AudarsKarlis/DMI/commit/32967a80cb0eab82248b958596f57b83f0aff9f7">mācību nedēļa (25.09 - 29.09)</a></li>
    <li><a href="https://github.com/AudarsKarlis/DMI/commit/5a6768d4fbb075ed89a1ec27a2291ec09e6f4cbd">mācību nedēļa (02.10 - 06.10)</a></li>
    <li><a href="https://github.com/AudarsKarlis/DMI/commit/8f379e761ae934b14ba6eca7c83fce512e16793a">mācību nedēļa (09.10 - 13.10)</a></li>
    <li><a href="https://github.com/AudarsKarlis/DMI/commit/9c23a7355ce16e18231a6afe4df4736bb8951b52">mācību nedēļa (16.10 - 20.10)</a></li>
    <li><a href="https://github.com/AudarsKarlis/DMI/commit/17889e6fba0b0b62689fb3152451ff397125c5b7">mācību nedēļa (23.10 - 27.10)</a></li>
    <li><a href="...">mācību nedēļa (30.10 - 03.11)</a></li>
    <li><a href="https://github.com/AudarsKarlis/DMI/commit/ec7fd916c23387764739ff2fe02031bd44859f9b">mācību nedēļa (06.11 - 10.11)</a></li>
    <li><a href="https://github.com/AudarsKarlis/DMI/commit/bf1b0ce09a10123e3e329ce564f0f2669cb9a3e1">mācību nedēļa (13.11 - 17.11)</a></li>
    <li><a href="https://github.com/AudarsKarlis/DMI/commit/ca278a571690c6dd86b25a0b60ab5f4a31d4bba7">mācību nedēļa (21.11 - 24.11)</a></li>
    <li><a href="https://github.com/AudarsKarlis/DMI/commit/6420b4348c7e101249bdd118754bcf7ea4e3dcfc">mācību nedēļa (27.11 - 01.12)</a></li>
    <li><a href="https://github.com/AudarsKarlis/DMI/commit/5eddf9baf9f2183624df764ea031a14f240bac7a">mācību nedēļa (04.12 - 08.12)</a></li>
    <li><a href="https://github.com/AudarsKarlis/DMI/commit/3bc0e56adc75f61a37159a25b7d2fdf8f4c98e38">mācību nedēļa (11.12 - 15.12)</a></li>
    <li><a href="...">mācību nedēļa (18.12 - 22.12)</a></li>
   </ol>


  <br>
  <h5>Tēmas</h5>
   <ul>
    <li>shell: operētājsistēmas noskaidrošana - uname -a</li>
    <li>shell: lietotāja vārda noskaidrošana - whoami</li>
    <li>shell: atrašanas vietas (failu sistēmā) noskaidrošana - pwd</li>
    <li>shell: pieslēgšanas citai darba stacijai (citam serverim) - ssh -X x171RMC216@213.175.92.22 (parole: 111)</li>
    <li>shell: darbības ar failu sistēmas objektiem (failiem, mapēm)</li>
     <ul>
      <li>cd - mainīt direktoriju (pārvietoties pa katalogiem)</li>
      <li>ls -l - parāda direktorijā eksistējošus failus</li>
      <li>mkdir - izveidot jaunu mapi</li>
      <li>mv - pārvietot failus uz citu mapi</li>
      <li>nano - rediģēt faila saturu (arī izveidot jaunu failu)</li>
      <li>cat - lasīt faila saturu, to neatverot</li>
      <li>cp - kopēt faila saturu</li>
      <li>./failanosaukums.sh - izpildīt failu ar nosaukumu 'failanosaukums.sh'</li>
     </ul>
    <li>shell: darbības ar git'u</li>
     <ul>
      <li>git clone https://github.com//AudarsKarlis//DMI.git - skripts, kurš jāizpilda pirms katras praktiskās nodarbības, lai savu personīgo
DMI mapi ar iepriekšējiem failiem lejupielādētu konkrētajā darba mašīnā</li>
      <li>./git-upload datums.laiks.laiks - skripts, kurš jāizpilda katras praktiskās nodarbības beigās, lai savu personīgo DMI mapi ar tur
nodarbības laikā saglabātajiem failiem augšupielādētu githuba serverī (izpildot šo skriptu, jāatrodas DMI mapē)</li>
     </ul>
    <li>shell: shell interpretatora atrašanas vieta - whereis interpretators, piem., whereis ls</li>
    <li>shell: shell skripta(u) piemērs(i)</li>
     <ul>
      <li><a href="https://github.com/AudarsKarlis/DMI/blob/master/a_VS_b.sh">shell: skripta neliels apraksts - Izpildot skriptu, lietotājam ir jāievada divi lielumi (a un b).
Šie lielumi tiek ierakstīti mašīnas atmiņā un ar tiem tiek veiktas salīdzinašanas darbības un ar if nosacījuma operatora  un komandas echo palīdzību tiek
attēlota viena no iespējam (a ir lielāks par b, a ir mazāks par b vai a ir vienāds ar b).</a></li>
     </ul>
    <li><a href="https://github.com/AudarsKarlis/DMI/blob/master/a_VS_b_VS_c.sh">shell: mainīgie</a></li>
    <li><a href="https://github.com/AudarsKarlis/DMI/blob/master/test.sh">shell: datu ievade/izvade</a></li>
    <li><a href="https://github.com/AudarsKarlis/DMI/blob/master/shell_operators.sh">shell: operācijas</a></li>
    <li><a href="https://github.com/AudarsKarlis/DMI/blob/master/a_VS_b.sh">shell: nosacījuma operators (if)</a></li>
    <li><a href="https://github.com/AudarsKarlis/DMI/blob/master/statistika.sh">shell: cikla operators</a></li>
    <li>Python: Python interpretatora atrašanas vieta - ...</li>
    <li>Python: vide ērtam darbam ar Python'u - idle</li>
    <li>Python: Python skripta(u) piemērs(i)</li>
     <ul>
      <li><a href="https://github.com/AudarsKarlis/DMI/blob/master/PYTHON/if.py">Python: skripta neliels apraksts - Lietotājs tiek uzaicināts
ievadīt skaitli, kuru izvērtējot tiek parādīts viens no iespējamajiem ziņojumiem:
 1. Tu esi ievadījis pozitīvu skaitli.
 2. Tu esi ievadījis NULLI.
 3. Tu esi ievadījis negatīvu skaitli.</a></li>
     </ul>
    <li><a href="https://github.com/AudarsKarlis/DMI/blob/master/PYTHON/variables.py">Python: mainīgie</a></li>
    <li><a href="https://github.com/AudarsKarlis/DMI/blob/master/PYTHON/hello.py">Python: datu ievade/izvade</a></li>
    <li><a href="https://github.com/AudarsKarlis/DMI/blob/master/PYTHON/derivative.py">Python: operācijas</a></li>
    <li><a href="https://github.com/AudarsKarlis/DMI/blob/master/PYTHON/if.py">Python: nosacījuma operators</a></li>
    <li><a href="https://github.com/AudarsKarlis/DMI/blob/master/PYTHON/derivative.py">Python: cikla operators(i)</a></li>
    <li><a href="https://github.com/AudarsKarlis/DMI/blob/master/PYTHON/asin.py">Python: lietotāja funkcija</a></li>
    <li><a href="https://github.com/AudarsKarlis/DMI/blob/master/PYTHON/derivative.py">Python: masīvs</a></li>
    <li><a href="...">Python: darbs ar failiem</a></li>
   </ul>
 </body>
</html>
